# layout-italiano-schwa
Layout tastiera italiano con facile accesso alla schwa (ə), per Mac.

## Cosa è lo schwa
Lo [schwa](https://it.wikipedia.org/wiki/Scev%C3%A0), "ə", è una vocale media che si pronuncia "in maniera neutra",cioè [così](https://www.instagram.com/stories/highlights/17848588865141319/). È usato per declinare le parole in modo inclusivo, ovvero non connotato per genere. Ad esempio, al posto di scrivere "tutti e tutte", basta scrivere "tuttə".

## Cosa è questo layout tastiera
Data l'assenza del simbolo ə dalle tastiere italiane, ho creato un nuovo layout per poter facilmente scrivere lo schwa senza doverlo copiare e incollare ogni volta. 

Per digitare lo schwa ə con il nuovo layout tastiera, basta premere i tasti `option (⌥) + a`. Per lo schwa maiuscolo Ə, la combinazione di tasti è `option (⌥) + shift (maiuscolo) + a`

## Come installare il layout
1. Aprire il file `italiano+schwa.dmg`;
2. Nella finestra che apparirà, aprire `Keyboard Installer`;
3. Trascinare il file `italiano+schwa.bundle` sulla finestra di Keyboard Installer;
4. Cliccare su `Install for current user`;
5. Riavviare il computer;
6. Cliccare sul menu Apple ()  > Preferenze di Sistema, poi su Tastiera, quindi sulla scheda “Sorgenti di input”;
7. Cliccare sul bottone "+", poi usare il campo di ricerca per cercare "schwa";
8. Selezionare il layout "Italiano+schwa".

## Info sul layout
Il layout è stato creato con [sillsdev/Ukelele](https://github.com/sillsdev/Ukelele), a partire dal layout tastiera italiano di default.

Il layout è stato testato sul mio MacBook Air (mid-2012), dovrebbe funzionare su qualsiasi Mac abbastanza recente.

## Più informazioni sul linguaggio inclusivo
- [italianoinclusivo.it](https://italianoinclusivo.it/)
- [Lo schwa tra fantasia e norma. Vera Gheno, 2020](https://lafalla.cassero.it/lo-schwa-tra-fantasia-e-norma/)
- [Il difficile dibattito in Italia per un linguaggio inclusivo. Alessandra Vescio, Valigia Blu, 4 agosto 2020](https://www.valigiablu.it/linguaggio-inclusivo-dibattito/)
- [Cos’è lo schwa, e come si pronuncia, Il Post, 28 agosto 2020](https://www.ilpost.it/2020/08/28/schwa/)
- [Carə tuttə, il linguaggio inclusivo esiste. Perché non usarlo? Intervista a Vera Gheno. Chiara Zanini, The Submarine, 3 agosto 2020](https://thesubmarine.it/2020/08/03/schwa-linguaggio-inclusivo-vera-gheno/)
